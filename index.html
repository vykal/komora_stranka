<!doctype html>
<html lang="sk">
<head>
  <meta charset="utf-8">
  <meta name="viewport" content="width=device-width, initial-scale=1">
  <title>Juraj Komora</title>
  <link rel="stylesheet" href="style.css">
</head>
<body>
  <header>
  	<h1 class="animated-text">JURKO</h1>
  </header>
  <nav>
  	<a href="index.html">Home</a> <a href="video.html">Video</a> <a href="obchod.html">Obchod</a> <a href="kontakt.html">Kontakt</a>
  </nav>
  <main>
  	<div class="txt">
  		<h2>Kto som?</h2>
  		<p>Som mladý cowboy z okolia Orange County. No teraz žijem kočovným životom, chodím od mesta k mestu a od domu k domu a rozprávam ľuďom môj príbeh. A teraz ho poviem aj vám.</p>

<p>Všetko sa začalo v podunajských Bikupriciach, kde sa jedného krásneho dňa narodil chlapec a už vtedy bolo jasné, že to s ním bude veľmi zaujímavé. Pár rokov si hovel v postieľke, okolo neho stále obskakovali rôzni ľudia a venovali sa mu, no to sa malo zmeniť.</p>

<p>Jedného dňa, konkrétne to bol utorok, do mesta zavítal osamelý rancher. Išiel priamo k jednému domu, ale to, čo našiel, ho prekvapilo viac než čokoľvek dovtedy. Dom bol úplne prázdny, iba v postieľke ležalo malé bábätko a to som bol ja.</p>

<p>Rancher sa ma ujal, lebo ako ho rancherská prísaha zaväzuje, nenechá osamelé dieťa ani psa v núdzi. A tak, ako prísaha kázala, tak aj urobil. Svoje meno mi nikdy nepovedal, tak som ho volal jednoducho Rancher. On mi vždy hovoril len chlapče. Svoje meno som tiež nikdy nepoznal.</p>

<p>Staral sa o mňa dlhých a krásnych dvanásť rokov. Učil ma rancherskému remeslu, no potom sa karta obrátila. Už som nebol ja ten, o koho bolo postarané, ale stal som sa tým, kto sa stará.</p>

<p>Choroba, ktorá zmohla Ranchera, bola známa ako kaktusová chrípka. Najprv sa mi zdalo všetko stratené, no potom som sa dočítal v jednej rancherskej príručke, že na zvládnutie kaktusovej chrípky je nutné denne vypiť trinásť litrov vody z kaktusa saguaro, ktorý rastie iba v južnej Bolívii.</p>

<p>Nebolo treba dlho uvažovať a už sme započali našu púť. Cesta bola plná rôznych úskalí, ktoré tu teraz nebudem rozoberať, ale môžete si predstaviť epické dobrodružstvá plné zábavy, odvahy, ale aj istého ponaučenia.</p>

<p>Keď sme sa dostali do južnej Bolívie, Rancher bol na pokraji svojich síl. Času bolo málo, vedel som to ja, Rancher aj Gustavo, bolívijský pastier oviec, ktorého sme stretli na našej púti.</p>

<p>Počas prvého týždňa v Bolívii sme našli zhruba dvadsať kaktusov, no ani jeden z nich nebol, žiaľ, saguaro. Pokračovali sme v hľadaní, až sme sa dostali do mesta zvaného Pojo. Tam mi Rancher povedal, že už viac nemôže, nech ho tam nechám a nech pokračujem v jeho rancherskom remesle.</p>

<p>Položil som ho na zem a so smútkom som išiel ďalej. O pár metrov ďalej som však uvidel práve jeden kaktus saguaro. Vzal som ho, dobehol späť k Rancherovi a pomohol som mu napiť sa z neho. A tak som ho zachránil.</p>

<p>Boli sme všetci veľmi šťastní, no Rancher sa rozhodol, že zostane v mestečku Pojo. Ja a Gustavo sme sa spoločne vydali za ďalšími dobrodružstvami, ale ešte predtým, než som sa s Rancherom rozlúčil, mi povedal, že jeho meno je Pepe a moje meno je Jurko.</p>

<p>A tak putujem po svete so slnkom nad hlavou a mojím menom Jurko.</p>

  	</div>
	<div class="pics">
		<div class=pic>
	  	<img src="obrazky/jurko.jpg" alt="jurko">
	  	</div>
	  	<div class=pic>
	  	<img src="obrazky/jurko2.jpg" alt="jurko">
	  	</div><div class=pic>
	  	<img src="obrazky/jurko3.jpg" alt="jurko">
	  	</div>
	  	
	</div>
  </main>
</body>
</html>

